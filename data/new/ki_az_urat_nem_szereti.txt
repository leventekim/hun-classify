Ki az urát nem szereti
Ne mönjön el halott-látni!
Vagyon annak egy halottja,
Éjjel-nappal sírathatja.
Neköm is van egy halottom,
Télbe-nyárba sírathatom.
Már eltőt egy gyászesztendőm,
Mégis viselöm gyászkendőm.
Haj, az a keserves halott,
Kit eltemetni nem szabad!
Nekem is egy halottam van,
Helyette én vagyok sírba(n).
Istenöm, tekéntsd sorsomot,
Nyugtasd meg a halottamot!
Ha ez egyet megnyugtatod,
Látni mönyök más halottot.