emlékezzünk régiekről , az Szkítiából kijöttekről , magyaroknak eleikről és azoknak vitézségükről .
Szkítiából kiindulának , hogy ez földre kijövének , Istentől is kényszeríttetének , Erdélységben letelepedének .
ott jól tőnek őmagukkal , hét sereget , nagyot szerzének , hét kapitányok emelének , mindegyiknek várat szerzének .
mind egyesek ő dolgukban , hatalmasok viadalokban , nincs félelmük országokban , csak lakoznak bátorságokban .
nagy erejük , mint Sámsonnak , bátor szívük , mint oroszlánnak , mindent rontanak , ha indulnak , rettenetesek sokaságokkal .
az egyik közöttük jelesebb vala , kinek neve Árpád vala , mindegyiknek gazdagabb vala , azért köztük főkapitány vala .
mikort azt hallották volna , hogy az Duna jó víz volna , lakóföldje nagy jó volna , hogy annál jobb sehol nem volna , egy követet választának , Duna látni bocsátának , hogy ha bizonyt mondhatnának , ők az földre beszállanának .
követ juta Duna mellé , földet , füvet megszemléle , Duna vizét is megkémlé , őmagának jónak ítélé .
herceg akkor az földön lengyel vala , ki mind ez országot bírja vala , lakóhelye Veszprém vala , ez föld népe mind német vala .
követ futa be Veszprémben , az hercegnek elébe , magyaroknak ő szavával , köszönete lőn nagy tisztességgel .
engem küldtek téged látnom , országodat mind megjárnom , lakóhelyeden megtudakoznom , néped törvényét találnom .
herceg azt igen örülé , az követet megvendégelé , őmagának jónak ítélé , mert azokat köznépnek vélé .
követ onnan elsiete , egy palackot kerestete , Duna vizében beletöltse , földet , füvet hamar kerestete , azt Erdélybe el-bevivé , Árpád előtt mind letevé .
Árpád látá , jó néven vevé , Kapitányoknak mind hírré tevé .
kapitányok oda gyűlének , Duna vizét ők megláták , földet , füvet is megláták , ott rá tanácsot tartának .
egy fehér lovat hozatának , féket , nyerget aranyosat hozának , az herceghez bocsátának , hogy ilyen szóval neki szólnának : ez szép lóval azok tisztelének , kik Szkítiából kijövének , nagyságodtól földet kérének , országodban letelepedének .
herceg azzal veszté magát , hogy az dolgot meg nem érté , az szép lovat megszereté , hogy ki miatt földjét elveszté .
az szép lónak örültében az szót mondá az követnek : annyit adok én földemben , mint kívánnak ők , nagy bőséggel .
követek vannak nagy örömben , mert járának nagy jó véggel , elbúcsúzának nagy tisztességgel , besietének Erdély földjében .
követek beszélnek kapitányokkal .
kapitányok tanácskoznak , hogy ha ez földre juthatnának , az herceggel megvívnának .
Istent őt ott imádának , háromszor Deust kiáltának .
arról nevezték ott az várost Szamos mentében az nemes Désnek .
tőlük maradt nekünk az szokásunk , hogy ha mikor árut mi szakasztunk , Deus Deus ott kiáltunk , bizonyságunk hogy megárultunk .
hamar mind felkészülének , harmad követet választának , az herceghez bocsátanak , hogy ilyen szóval neki szólnának : herceg , jól meggondolj magad , hogy ez földet hamar elhagyjad , mert magyaroknak árun adtad , immár őnekik megbocsássad !
követek jutának az herceghez , tisztességgel neki köszönének , az Árpádnak ő szavával ezt megbeszéllék nagy bátorsággal : földedet adtad fehér lovon , és füvedet aranyos féken , Duna vizét aranyos nyergen , akkor való nagy szükségedben .
herceg hallá , mosolyodék , azzal semmit nem gondola .
az követnek akkor szólala , haragjában azt mondja vala : ha az szép lovat azért küldték , egy sulyokkal majd agyonverjék nyerget vessék az Dunába , és az féket az fűben elrekentsék .
követek azt mondák az hercegnek : nem kell tenni kegyelmednek , azzal az magyarok károsok sem lesznek , inkább lesznek nyereségesek .
mert ebek lóval mind meghíznak , nyerge leszen halászoknak , az fékével kaszások osztoznak , azért teutánad ők sok jót mondanak .
követek onnan elbúcsúznak .
herceg ottan megfélemlék , seregekkel gyülekezék , az Duna mellé el-beköltözék .
Árpád juta magyar néppel , Kelen földjén a Dunán elkelének , az csekén ők csekének , az Tétényben el-feltetének .
Érden sokat ők értenek .
Százhalomnál megszállának , az herceggel megvívának .
Isten vala magyar néppel , ott járának nagy nyereséggel .
az herceg ott megvereték , csak egyedül futnia essék .
az Dunára őt keríték , semmiképpen meg nem érheték .
abban egyéb nem lehet , az Dunában beszöktete , hogy már magát ott megmentenéje , inkább magát ott elrekkenté .
Árpád vala nagy örömben , mert az ország lőn kezében .
ő megszálla fenn egy hegyben , Székesfehérvárhoz lőn ő közelben .
ott ez ország nekik adaték , Magyarországnak nevezteték , némettől mert megvívék , fegyverekkel övékké tevék .